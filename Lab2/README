Architektura komputerów 2 - Laboratorium 2

1. Jakie było zadanie?
Napisać program sortujący ciąg liczb w postaci binarnej wczytany ze standardowego wejścia w formacie:
nmxxx...xxx...

n - ilość liczb
m - długość liczb
x - m poszczególnych bajtów każdej z n liczb

2. Co program robi?
Program wczytuje ciąg znaków ze standardowego wejścia i wykonuje sortowanie bąbelkowe wczytanych liczb, wynik zwraca na standardowe wyjście w dokładnie takim samym formacie.

3. Czego program nie robi?
Program nie sprawdza poprawności formatu wczytanych danych.

4. Jak testować?
Na standardowe wejście podać ciąg liczb do posortowania w postaci binarnej w opisanym formacie (po uruchomieniu programu lub przez potok), ze standardowego wyjścia odczytać posortowane liczby. Do wyświetlenia wyniku można wykorzystać program hexdump.

5. Budowa programu.
Do wczytania ciągu bajtów ze standardowego wejścia program wykorzysuje funkcję systemową READ. Dane zapisywane są do bufora o rozmiarze 66000 bajtów.
W pętli sortujacej do adresowania liczb w buforze wykorzystywane są rejestry esi i edi. Do indeksowania pętli używany jest rejestr ecx. Liczba kroków algorytmu sortującego, ze względu na stosunkowo rzadką konieczność dostępu przechowywana jest w pamięci RAM, a w razie potrzeby ładowana do rejestru ebx- dzięki temu podczas wykonywania kolejnych kroków algorytmu, zapewniona jest konieczna ilość wolnych rejestrów.
Porównywanie i zamiana miejscami dwóch liczb odbywa się bajt po bajcie, z wykorzystaniem rejestru edx jako indeks. Przy zamianie używany jest pomocniczy bufor o rozmiarze 256 bajtów.
Po zakończeniu sortowania, gotowy ciąg danych zapisywany jest na standardowe wyjście za pomocą funkcji systemowej WRITE, długość danych jest obliczana na podstawie dwóch pierwszych bajtów.

Jan Potocki
Jelenia Góra, 24 marca 2017
